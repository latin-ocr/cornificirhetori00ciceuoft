PRAFATm.

Oratores antiquos non posse satis intellegi et iudicari,
nisi cognitio artis rhetoricae accedat, hodic minus ignoratur
quam olim, L. Spengelii maxume opera, cuius Artium scripto-
res, Anaximenes, complures dissertationes hanc literarum par-
tem claro lumine illustrarunt: idem plus uno loco praestan-
tiam huius magistri, qui volgo ‘auctor ad Herennium' vocatur,
commendavit, atque sic effecit, ut et ipse diligentius eum tra-
ctarem: legi igitur et relegi, etiam praelegi in scholis acade-
micis, ac mox inveni non supervacaneum fore studium in
scriptore collocatum, qui suo adhuc vel nomine careret, inter-
prete careret, recensione careret.

Quod enim attinet nomen, habet hoc commune eximius
hic rhetoricae doctor cum Anaximene, quod diutissume debita
laude privabatur sub alieno et celebriore nomine delitescens,
Ciceronianus enim inde a primis aerae nostrae saeculis fere-
batur eius liber esse, nec nostris temporibus illius haberi est
desitus, atque iidem, qui vehementissume Anaximenia Aristo-
teli vindicabant, etiam haec ars ut Tullio attribueretur, postu-
laverunt ¹), stantque ab ea sententia adhuc nonnulli VV. DD.²),
quibus igitur liber Cicerone dignus videtur, alii plane indi—
gnum esse pronuntiant³); ex contrario longe supra Ciceronis
Rhetorica extollit Puchta iure consultorum celebratissumus4).
docendi certe arte illum vincit, qui in hoc quoque genere
magis eloquentiae gloriam quam accurationis quaesivit, at
noster materiam, quae ambitiosis Graecorum studiis nimis den-
sa et perplexa evaserat, ad simplicem et perspicuom ordinem

l) Zeitschrift fur Alterthumswissenschaft 1839, p. 408.
2) ut R. Klotz iu ed. nuper curata Cic. Vol. I, p. VI.
3) Bernhardy, Lat. Litteraturgesch. 57, 622.

4) Gewohnheitsrecht p. 50.

