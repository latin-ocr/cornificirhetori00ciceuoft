PRAEFATIO. XV

Quae modo exposuimus, argumento esse possunt, quam
magnus sit error eorum, qui parum valere arbitrantur criti-
cam operam ad scriptores recte iudicandos: illis enim pluru-
mis et foedissimis interpolationibus tribuendum videtur, quod
docti quidam viri iniquam de hoc libro sententiam tulerunt:
ista sane ieiuna inepta putida effecerunt, ut scriptor eleganti
brevitate et ingenua simplicitate excellens, qui nil ante rem,
nil praeter rem profert, qui res perfectis verbis comprehendit,
qui aetate debet a nobis princeps prosae orationis Latinae ha-
beri, si quidem in hoc genere antiquior liber integer ¹) ad nos
non pervenit — ut is, inquam, ipse tamquam ieiunus ineptus
putidus magistellus contemneretur. at speramus, quem ad
modum, quom pessume habitus circumferretur, tamen inve-
m't, qui vel per pannos agnoscerent decorem, postea severio-
ribus etiam placiturum, remotis, quae eam nitere non sine-
bant, adhibitis, quae sui similiorem reddant.

ΙΙΙ.

Codices huius libri permulti inveniuntur iique aut tales,
ut certae familiae adsignari possint propter constantiam lectio-
nis, aut ex diversis familiis conflati. familias constituimus
tres ac notavimus eas numeris 1, 2, 3, ubi omnes eiusdem
sectae codices consentiunt.

Primae familiae codicibus octo usi sumus, quorum anti-
quissumi et optumi sunt Parisinus 7711(p) saec. IX, 7231(n)
saec. X Herbipolitanus (h) in confinio utriusque saeculi scrip-
tus. ex uno eos fluxisse exemplo inde colligas, quod carent
principio usque ad verba ‘tria sunt tempora' (9, 10). simili-
tudo tamen non tanta est, ut pro uno usurpari possint: sua
enim unusquisque habet bona, ut p: 51, 8, 62, 1, 73, 10, 91,
12, 102, 8, 115, 4; πε 47, 14, 53, 15, 54,12, 61, 20, 66, 12,
78, 10, 117, 9, 138, 2, 159, 14, 163, 15, 181, 11 et 12, 186, ’1,
191, 3, 205, 5, lz: 18, 1, 36, 19, 41, 4, 44, 1, 51, 5, 70, 3,
87, 16, 116, 7, 121, 1, 114, 18, 156, 4, 160, 14, 163, 13, 165,
10, 185, 15, 189, 17. eiusdem generis fuerunt duo Gryphiani,

1) nam Catonis de re rustica, qui passim in recentiorem sermonis for-
mam mutatus est, hic ratio haberi nequit.

